\chapter{Зміст розділів пояснювальної записки}


\section{Короткий опис змісту курсового проекту}
У змісті послідовно перераховують заголовки структурних елементів: розділів, підрозділів, список використаних джерел, додатків і вказують номери сторінок, з яких вони починаються. 
Зміст оформлюється відповідно до    встановленого  зразка (приклад оформлення див. додаток В).

Зміст пояснювальної записки курсової роботи:

Вступ 

1  Дослідження предметної області 

1.1 Аналіз предметної області
 
1.2 Огляд і аналіз аналогів подібних систем, що вже існують

2. Технічне завдання на розробку web-сайту

2.1 Вимоги до функціональності сайту та його  структура

2.2 Категорії та групи відвідувачів сайту

2.3 Вимоги до операцій з адміністрування та наповнення сайту

2.4 Категорії інформаційних матеріалів сайту та вимоги до їх представлення

2.5 Вимоги до графічного дизайну сайту

2.6 Вимоги до програмно-технічного забезпечення сайту

3. Проектування інтерфейсу користувача

3.1 Створення дизайну та прототипу сайту

4 Проектні та технічні рішення 

4.1 Проектування ER-моделі за технічним завданням

4.2 Вибір та обґрунтування інструментальних засобів для створення сайту

Висновки

Список використаних джерел 

Додаток А Лістинг програмного коду

\section{Розділ <<Вступ>>}  
       
У розділі <<Вступ>> вміщено огляд змісту пояснювальної записки, який  розташовується як окремий розділ.

Вступ повинен містити загальну характеристику курсового проекту, оцінку сучасного стану розв'язуваної технічної задачі, її актуальність. Слід стисло подати стан проблеми на сучасному етапі, задачі, питання, які розглядаються у проекті.  

Орієнтований обсяг 1--2 с.

%Наприклад:

%Останнім часом спостерігається стрімкий розвиток інформаційних технологій і впровадження їх в багатьох сферах життєдіяльності людини. Неможливість управляти технічними і економічними процесами, що все більш ускладнюються, зумовила в першу чергу впровадження у сферу промисловості, бізнесу, комерції інформаційних систем, які повинні виконувати збір, управління, корегування та розповсюдження інформації усередині організації. Дані є цінним ресурсом, і можуть забезпечувати як повсякденні потреби організації, так і підтримку ухвалення стратегічних рішень. У зв’язку з інтенсивним розвитком мережі Інтернет й переходом до електронного бізнесу та торгівлі, виникає необхідність у якісних, швидких, надійних та функціональних програмних рішеннях для умов, що складаються. При чому дані рішення повинні забезпечувати як належний рівень прозорості взаємодії учасників, так і необхідний ступінь безпечності інформації. Для того, щоб отримати такі рішення, перш за все необхідно правильно спроектувати програмне забезпечення. Методологія проектування інформаційних систем описує процес створення і супроводу систем у вигляді життєвого циклу інформаційної системи, представляючи його як деяку послідовність стадій і процесів, що на них виконуються. Для кожного етапу визначаються склад і послідовність виконуваних робіт, отримані результати, методи і засоби, необхідні для виконання робіт, ролі та відповідальність учасників тощо. Таке формальне описання життєвого циклу інформаційної системи дозволяє спланувати та організувати процес колективної розробки й забезпечити управління цим процесом. Метою даної курсової роботи є проектування та розробка моделі програмного забезпечення за методологією RUP для автоматизації обліку продажів магазином книг комп’ютерної тематики. Досягнення мети роботи здійснюється шляхом вирішення таких задач: виділення предметної області управління, яка підлягає автоматизації; моделювання виділеної предметної області з визначенням етапів, підетапів, процесів і функцій; аналіз інтерфейсу та функціональності готового програмного забезпечення, призначеного для автоматизації виділених процесів; опрацювання специфікацій вимог до програмного забезпечення, що розробляється; розроблення програмного забезпечення для автоматизації вирішення комплексу задач. Під час  розробки програмного забезпечення були використані такі технології: StarUml та Microsoft Visio. Програмний продукт може бути використаний в організаціях, які займаються роздрібною торгівлею комп’ютерних книг для автоматизації продажу та формування облікової звітності. 

\section{Розділ <<Дослідження предметної області>>}

У розділі <<Дослідження предметної області>> необхідно описати  підрозділи <<Аналіз предметної області>> та <<Огляд і аналіз аналогів подібних систем, що вже існують>>.

\subsection*{Підрозділ <<Аналіз предметної області>>}
У підрозділі <<Аналіз предметної області>> наводять аналіз та опис предметної області, визначають вимоги та функції користувачів, що спрямовані на досягнення встановлених цілей.
 Рекомендовано розкрити наступні питання:
 
\begin{itemize}
\item аналіз предметної області, тобто надається характеристика організації (підприємства, підрозділу, закладу тощо), для якої буде розроблена дана підсистема та сфери її діяльності;
\item визначення  сфери  застосування  інформаційної  підсистеми  як  у  теперішньому  часі,  так  і  в майбутньому;
\item опис організаційної структури підприємства; 
\item опис процесів, які мають бути автоматизовані;
\item опис вимог, яким повинна задовольняти система;
\item опис функціональних обов’язків працівників, які будуть користувачами підсистеми (якщо автоматизується робоче місце фахівця);
\item основні терміни та визначення, притаманні висвітлюваній області;
\item класифікацію інформації, яка має оброблятися розробленою інформаційною  підсистемою.
\end{itemize}


Орієнтований обсяг 2--3 с.

%Наприклад:

%У результаті дослідження й аналізу предметної області були визначені такі сутності, атрибути і первинні ключі. Зв’язки сутностей визначаються на основі бізнес правил, які побудовані з урахуванням обмежень організаційної структури та операцій, що виконуються в системі: наприклад, у цеху працює декілька працівників. Працівник працює, але тільки  в одному цеху; працівник цеху бере участь в отриманні декількох видів спецодягу. Кожне отримання має відношення тільки до одного працівника; один і той же вид спецодягу поступає кілька разів для отримання. Крім того необхідно врахувати: кожен працівник обов’язково працює у цеху. У кожному цеху обов’язково працюють працівники; працівники деяких посад необов’язково беруть участь в отриманні спецодягу. У кожному отриманні обов’язково бере участь працівник; кожен вид спецодягу обов’язково поступає для отримання. Кожне отримання обов’язково належить до деякого виду спецодягу. 

\subsection*{Підрозділ <<Огляд і аналіз аналогів подібних систем, що вже існують>>}
	У підрозділі <<Огляд і аналіз аналогів подібних систем, що вже існують>> необхідно провести аналіз систем, що існують; вказати їх переваги та недоліки.
	

Орієнтований обсяг 1--2 с.

%Наприклад:

%Аналізуючи предметну область програмного продукту,  було виявлено подібні розробки   програми 1С:, яка є програмою-аналогом до розробленої моделі автоматизації обліку спецодягу працівників підприємства. Проаналізувавши дану систему, було зроблено висновок, що деякі додатки, компоненти та модулі схожі за своєю функціональністю. Головною метою програмного комплексу «1С:» є якісна автоматизація обліку підприємств та установ. У цьому напрямку «1С:» вирішує основні завдання обліку підприємств та установ, а також дозволяє виконувати весь комплекс розрахунків, які здійснюються установою. За допомогою програмного комплексу досягається: Економія часу, завдяки автоматичним розрахункам і можливості масового розповсюдження документів; Комплексний підхід до обліку установи, за допомогою модульної структури програмного комплексу; Ведення обліку у відповідності до чинного законодавства; Можливість оперативної звірки даних обліку в будь-якому часовому розрізі. В одній інформаційній базі можна вести облік діяльності декількох організацій та індивідуальних підприємців. При цьому використовуються загальні довідники контрагентів, співробітників і номенклатури, а звітність формується окремо.	

\section{Розділ <<Технічне завдання на розробку web-сайту>>}

У розділі <<Технічне завдання на розробку web-сайту>> необхідно описати наступні підрозділи:
\begin{itemize}
\item Вимоги до функціональності сайту та його  структура;
\item Категорії та групи відвідувачів сайту;
\item Вимоги до операцій з адміністрування та наповнення сайту;
\item Категорії інформаційних матеріалів сайту та вимоги до їх представлення;
\item Вимоги до графічного дизайну сайту;
\item Вимоги до програмно-технічного забезпечення сайту.
\end{itemize}

Орієнтований обсяг розділу 5--8 с.

\subsection*{Підрозділ <<Вимоги до функціональності сайту та його  структура>>}

У підрозділі <<Вимоги до функціональності сайту та його  структура>> необхідно описати структуру сайту з описом усіх можливих сторінок сайту, що візуалізуються у користувача. Опис кожної сторінки має містити коротку характеристику з указанням усіх функцій. У раз складної структури (8 та більше сторінок) словесний опис необхідно доповнити графом переходів(див.~рис.~\ref{fig_web1}). 

\begin{figure}[ht]
\centering
\includegraphics[scale=0.5]{web1.png}
\caption{Приклад графу переходів для сайту}
\label{fig_web1}
\end{figure}

\subsection*{Підрозділ <<Категорії та групи відвідувачів сайту>>}
У підрозділі <<Вимоги до функціональності сайту та його  структура>> необхідно описати можливі категорії відвідувачів сайту та поведінку сайту відповідно до кожної категорії відвідувачів. 

\subsection*{Підрозділ <<Вимоги до операцій з адміністрування та наповнення сайту>>}
У підрозділі <<Вимоги до операцій з адміністрування та наповнення сайту>> необхідно описати усі операції з сайтом, які можуть потребувати втручання працівника з низькою, середньою та високою кваліфікацією.

Наприклад:

\begin{itemize}
\item додавання, видалення та редагування новин;
\item робота з зареєстрованими користувачами сайту;
\item адміністрування сайту, зміна глобальних налаштувань, діагностування та вирішення проблем з роботою сайту.
\end{itemize}

\subsection*{Підрозділ <<Категорії інформаційних матеріалів сайту та вимоги до їх представлення>>}
У підрозділі <<Категорії інформаційних матеріалів сайту та вимоги до їх представлення>> необхідно класифікувати усі матеріали, які може містити сайт. Класифікація матеріалів повинна проходити згідно наповнення, призначення та цільової аудиторії. В деяких випадках можна застосувати інші критерії, якщо у цьому є необхідність. 

Наприклад:

\begin{itemize}
\item Новини загального змісту, для широкого кола користувачів;
\item Новини для зареєстрованих та авторизованих користувачів;.
\item Персональні повідомлення для зареєстрованих та авторизованих користувачів;.
\item Фотогалереї;.
\item Персональні фотоальбоми;.
\item Картки товарів.
\end{itemize}

\subsection*{Підрозділ <<Вимоги до графічного дизайну сайту>>}
У підрозділі <<Вимоги до графічного дизайну сайту>> необхідно надати короткий опис структурних елементів основних сторінок сайту. На вимогу замовника можна включити дизайн сайту що вже існує, такий сайт буде взято за основу.

\subsection*{Підрозділ <<Вимоги до програмно-технічного забезпечення сайту>>}
У підрозділі <<Вимоги до програмно-технічного забезпечення сайту>> необхідно надати вимоги до програмного забезпечення, на базі якого буде побудовано сайт. Також необхідно сформулювати вимоги щодо розміщення сайту в мережі (використання послуг хостингу) та вимоги до каналів передачі даних.

\section{Розділ <<Проектування інтерфейсу користувача>>} 

\subsection*{Підрозділ <<Створення дизайну та прототипу сайту>>}
У підрозділі <<Вимоги до графічного дизайну сайту>> необхідно надати прототипи базових сторінок сайту, розроблені у графічному редакторі або онлайн-конструкторі з коротким описом сторінок (див.~рис.~\ref{fig_web2}).

\begin{figure}[!ht]
\centering
\includegraphics[scale=0.4]{web2.png}
\caption{Приклад прототипу сторінки сайту}
\label{fig_web2}
\end{figure}

\begin{figure}[!ht]
\centering
\includegraphics[scale=0.3]{web3.jpg}
\caption{Приклад дизайну сайту у графічному редакторі}
\label{fig_web3}
\end{figure}

Використовуючи зручний для студента растровий або векторний графічний редактор, студент має створити базову концепцію сайту. Даний вид роботи має проілюструвати загальний вигляд сайту, розміщення елементів, кольорову гамму (див.~рис.~\ref{fig_web3}).



Орієнтований обсяг розділу 3--5 сторінок.

\section{Розділ <<Проектні та технічні рішення>>} 
\subsection*{Підрозділ <<Проектування ER-моделі за технічним завданням>>}
У підрозділі <<ВПроектування ER-моделі за технічним завданням>> необхідно описати перший рівень проектування інформаційної підсистеми, на якому  розробляється концептуальна модель даних. Ці моделі частіше за все класифікують як об'єктні. В якості засобів моделювання найчастіше обирають семантичне  моделювання за допомогою ER-діаграм. Концептуальний проект є обґрунтуванням обраних  об’єктних множин та зв'язків між ними.

Концептуальне (інфологічне) проектування~--- побудова семантичної моделі предметної області, тобто інформаційної моделі найбільш високого рівня абстракції. Конкретний вид і зміст концептуальної моделі бази даних визначається обраним для цього формальним апаратом. 

При побудові інфологічних моделей рекомендовано використовувати  мову ER-діаграмм (Entity-Relationship, або сутність-зв'язок), де  сутності зображуються поміченими прямокутниками, асоціації~--- поміченими ромбами або шестикутниками, атрибути~--- поміченими овалами (первинний ключ підкреслюють), а  зв’язки   між ними~--- ненаправленими ребрами, над якими може проставлятися ступінь зв’язку (1:1,~1:N або ж M:N ) і необхідне пояснення (див.~рис.~\ref{fig_er1}, рис.~\ref{fig_er2}, рис.~\ref{fig_er3}).


\begin{figure}[ht]
\centering
\includegraphics[scale=0.5]{er1.png}
\caption{Діаграми зв'язків 1:1 з обов'язковим класом належності обох сутностей}
\label{fig_er1}
\end{figure}


\begin{figure}[ht]
\centering
\includegraphics[scale=0.5]{er2.png}
\caption{Діаграми зв'язків 1:N з необов'язковим класом належності однієї сутності}
\label{fig_er2}
\end{figure}


\begin{figure}[ht]
\centering
\includegraphics[scale=0.5]{er3.png}
\caption{Діаграми зв'язків M:N з необов'язковим класом належності однієї сутності}
\label{fig_er3}
\end{figure}

У цьому підрозділі наводяться відомості про інформаційні об’єкти та їх властивості. 

При виборі інформаційних об’єктів необхідно реалізувати наступні дії:
\begin{itemize}
\item розбити дані, що мають зберігатися у базі даних на таблиці (див. приклад 8); 
\item присвоїти кожній таблиці унікальне ім’я;
\item визначити найбільш корисні характеристики (з точки зору користувача);  
\item присвоїти обраним характеристикам імена.
\end{itemize}

Етап концептуального проектування виконується в декілька етапів, із поступовим уточненням усіх характеристик майбутньої бази даних. Цей етап вважається найважливішим, оскільки помилки, допущені на цьому етапі, виявляються надалі в некоректній або незручній логічній структурі бази даних, у надмірності даних, і як наслідок, у поганій фізичній організації збереження даних, у втраті продуктивності, у витратах на перепроектування структур даних і прикладних програм у складі інформаційної системи.

Орієнтований обсяг 3--5 сторінок.

\subsection*{Підрозділ <<Вибір та обґрунтування інструментальних засобів для створення сайту>>}

Даний розділ містить опис інструментів, які були використані під час розробки сайту. До даного розділу можливо віднести середовища розробки, оболонки до СКБД, засоби для перенесення сайту на сервер у мережі.

Орієнтований обсяг 1--2 с.

\section{Розділ <<Висновки>>} 
	
	
У висновках, що розташовані окремим структурним елементом, тобто як  <<Висновки>>, студент повинен навести  стислий перелік отриманих результатів, їх оцінку відповідно обраній темі, коротку характеристику розробленої моделі системи, напрямок та можливості вдосконалення даної роботи. У цьому структурному елементі відображають також  відповідність вимогам завдання на курсову роботу.

У висновках наводиться стисла викладка показників, отриманих при розробці задачі; вказуються напрями подальшої роботи.
У висновках студент вказує, які завдання розв’язані ним у процесі проектування, та які навички та вміння були вдосконалені (отримані) під час виконання курсової роботи. 
Структурний елемент «Список використаних джерел» містить перелік літератури та інші джерела, які використовувалась для виконання курсової роботи. 

\section{Додаток А <<Лістинг програмного коду>>}
В розділі <<Додаток А Лістинг програмного коду>> розміщують програмний код, в якому роздруковують модулі(компоненти), які містять  опис моделі на обраній мові програмування.

