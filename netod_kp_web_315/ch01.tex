\chapter{Загальні відомості до виконання та захисту курсового проекту}
Тематика курсових проектів розглядається і схвалюється на засіданні циклової комісії, погоджується  завідувачем відділення, та затверджується заступником директора.

Перед початком роботи над курсовою роботою студент повинен отримати заповнений, підписаний, ухвалений та затверджений у встановленому порядку аркуш <<ЗАВДАННЯ>> та індивідуальний план, розроблений керівником проекту. В бланку <<ЗАВДАННЯ>> наведено:
\begin{itemize}
\item тему курсового проекту;
\item дані до виконання проекту;
\item вказівки по змісту пояснювальної записки;
\item дата видачі завдання до курсового проекту, термін закінчення проекту студента над курсовим проектом;
\item список джерел, що рекомендуються;
\item індивідуальний план виконання курсового проекту з нормованою кількістю балів.
\end{itemize}

Бланк завдання на курсовий проект підшивається студентом до пояснювальної записки після листа затвердження.

Курсовий проект виконується студентом самостійно при консультуванні його керівником проекту у відповідності з графіком. Кожен студент повинен відвідувати консультації згідно з графіком. При відсутності студента на двох або більше консультаціях, керівник подає доповідну записку завідувачу відділення.

На всьому протязі курсового проектування керівник оцінює якість виконання етапів КП у балах рейтингової системи, проставляє їх у відповідний графах індивідуального плану.

Попередній захист курсового проекту відбувається в установлений термін. Мета попереднього захисту – визначення рівня готовності студента до захисту проекту. На попередній захист студент надає програмний додаток, пояснювальну записку (не переплетену). На попередньому захисті програмний додаток повинен знаходитись на етапі тестування, виконувати всі функції згідно поставленої задачі.

Після перевірки працездатності програмного продукту та готовності пояснювальної записки керівник повертає курсовий проект (web-сайт та пояснювальну записку) для ознайомлення із зауваженнями та вказівками щодо виправлення помилок.

Виправлена пояснювальна записка із підписами студента та керівника проекту подається на нормоконтроль, який здійснюється  за відповідним графіком в два етапи:

\begin{itemize}
\item на першому етапі — проводиться перевірка текстової документації із розстановкою олівцем позначок нормоконтролера щодо порушень вимог Єдиної системи програмної документації (ЄСПД) та ДСТУ~3008:2015 і повертаються студентові для усунення порушень,
\item на другому етапі — здійснюється перевірка виправлених помилок, допущених студентом у пояснювальній записці, оцінювання виконання курсового проекту на відповідність вимог стандартів ЄСПД та ДСТУ~3008:2015,  усунення позначок нормоконролера. При наявності невиправлених порушень нормоконтролер проставляє позначки червоною пастою і підписує документ.
\end{itemize}

Максимальний бал, який студент може отримати за сумарним рейтингом складає 60 балів. Такий бал, за бажанням студента, може бути зарахованим як оцінка знань без захисту проекту. Сума балів від 36 до 60 є допуском до захисту.

До захисту курсового проекту студент готує доповідь (обсягом до 10 хвилин), в якій чітко формулює постановку задачі курсового проекту, пояснює послідовність її виконання. Доповідає про результати роботи, вказує на можливості реального використання курсового проекту.

Захист курсового проекту здійснюється у присутності комісії у складі двох-трьох кваліфікованих викладачів за участю керівника курсового проекту.

При оцінюванні результатів захисту КП студент може отримати максимально 40 балів, при цьому враховується:
\begin{itemize}
\item повнота дослідження предметної області;
\item якість порівняння аналогів системи, що розроблюється;
\item вичерпність та однозначність розробленого технічного завдання;
\item використання технологій проектування ПЗ;
\item грамотність написання та оформлення пояснювальної записки відповідно до вимог ЄСПД, ДСТУ~3008:2015, ДСТУ~ГОСТ~7.1:2006;
\item ступінь використання довідкової та технічної літератури, ДСТУ, ГОСТ, методичних посібників ХПТК ОНПУ;
\item вміння грамотно захищати розроблений проект.
\end{itemize}

Студент, який при захисті курсового проекту отримав незадовільну оцінку, допускається, як виняток, до повторного захисту у новий термін, але після позитивного рішення циклової комісії та дозволу завідувача відділенням.

Студентам, які не захищали курсовий проект з поважної причини, яка документально підтверджена, завідувачем відділення може бути продовжено строк виконання та захисту.
 
 

