\chapter{Загальні відомості до виконання курсового проекту}

\section{Мета і задачі курсовго проектування}

Курсовий проект~--- кваліфікаційна робота, що призначена для об’єктивного контролю ступеня сформованості умінь вирішувати типові задачі проектувальної та виконавської діяльності.

Мета виконання курсового проекту~--- систематизувати, розширити і закріпити теоретичні і практичні знання здобувачів освіти з обраної спеціальності, навчитися застосовувати їх при розв’язанні конкретних технічних та виробничих завдань з використанням сучасних інформаційних технологій; розвинути у здобувачів освіти навички виконання самостійної дослідницької роботи, сприяти поглибленню засвоєння методик синтезу і аналізу при розв’язанні конкретних задач і питань, системотехнічній діяльності; виявити рівень підготовки здобувача освіти для самостійної роботи в умовах сучасних вимог науки, техніки і виробництва.

Курсовий проект~--- самостійна робота здобувача освіти, яку захищає виконавець після проходження курсу підготовки з окремої дисципліни.

Курсовий проект повинен відповідати темі, яка затверджується наказом по коледжу. Для проведення курсового проектування затверджується керівник проекту а також нормоконтролер.

Зміст курсового проекту визначається завданням на курсовий проект. Завдання видається здобувачу освіти перед початком проектування.

Курсовий проект виконується відповідно до завдання на підставі вивчення літератури (підручників, навчальних посібників, монографій, періодичної літератури, нормативної літератури тощо) шляхом індивідуального підходу виконавця проекту до розв’язання конкретних завдань. За прийняті у курсовому проекті рішення, достовірність усіх даних, якість виконання і оформлення, а також за представлення проекту до захисту у встановлений термін відповідає здобувач освіти.

Керівник курсового проекту допомагає здобувачу освіти у розв’язанні складних завдань, які виникають у процесі проектування, проводить систематичний контроль за ходом виконання проекту. Керівник проекту не повинен обмежувати творчу ініціативу здобувача освіти або нав’язувати йому в обов’язковому порядку власні рішення. Здобувач освіти повинен бути ініціативним виконавцем, який критично ставиться до вказівок керівника, самостійно вирішує усі питання курсового проектування.
Загальні вимоги до курсового проекту: 
\begin{itemize}
\item чіткість побудови;
\item логічна послідовність викладу матеріалу, 
\item переконлива аргументація;
\item точність викладу, яка виключає можливість суб’єктивного і неоднозначного тлумачення;
\item наявність розробленого  програмного продукту;
\item конкретність викладу результатів проекту;
\item доведення висновків і обґрунтованість рекомендацій.
\end{itemize}


\section{Загальні правила курсового проектування}


Тематика курсових проектів розглядається і схвалюється на засіданні кафедри, погоджується  завідувачем відділення, та затверджується заступником директора.

Перед початком роботи над курсовим проектом здобувач освіти повинен отримати заповнений, підписаний, ухвалений та затверджений у встановленому порядку аркуш <<ЗАВДАННЯ>> та індивідуальний план, розроблений керівником проекту. В бланку <<ЗАВДАННЯ>> наведено:
\begin{itemize}
\item тему курсового проекту;
\item дані до виконання проекту;
\item вказівки по змісту пояснювальної записки;
\item дата видачі завдання до курсового проекту, термін закінчення проекту здобувача освіти над курсовим проектом;
\item список джерел, що рекомендуються;
\item індивідуальний план виконання курсового проекту з нормованою кількістю балів.
\end{itemize}

Бланк завдання на курсовий проект підшивається здобувачем освіти до пояснювальної записки після листа затвердження.

Курсовий проект виконується здобувачем освіти самостійно при консультуванні його керівником проекту у відповідності з графіком. Кожен здобувач освіти повинен відвідувати консультації згідно з графіком. При відсутності здобувача освіти на двох або більше консультаціях, керівник подає доповідну записку завідувачу відділення.

На всьому протязі курсового проектування керівник оцінює якість виконання етапів КП у балах рейтингової системи, проставляє їх у відповідний графах індивідуального плану.

Попередній захист курсового проекту відбувається в установлений термін. Мета попереднього захисту~--- визначення рівня готовності здобувача освіти до захисту проекту. На попередній захист здобувач освіти надає програмне застосування, пояснювальну записку (не переплетену). На попередньому захисті програмне застосування повинен знаходитись на етапі тестування, виконувати всі функції згідно поставленої задачі.

Після перевірки працездатності програмного продукту та готовності пояснювальної записки керівник повертає курсовий проект (web-сайт та пояснювальну записку) для ознайомлення із зауваженнями та вказівками щодо виправлення помилок.

Виправлена пояснювальна записка із підписами здобувача освіти та керівника проекту подається на нормоконтроль, який здійснюється  за відповідним графіком в два етапи:

\begin{itemize}
\item на першому етапі~--- проводиться перевірка текстової документації із розстановкою олівцем позначок нормоконтролера щодо порушень вимог Єдиної системи програмної документації (ЄСПД) та ДСТУ~3008:2015 і повертаються студентові для усунення порушень,
\item на другому етапі~--- здійснюється перевірка виправлених помилок, допущених здобувачем освіти у пояснювальній записці, оцінювання виконання курсового проекту на відповідність вимог стандартів ЄСПД та ДСТУ~3008:2015,  усунення позначок нормоконролера. При наявності невиправлених порушень нормоконтролер проставляє позначки червоною пастою і підписує документ.
\end{itemize}

Максимальний бал, який здобувач освіти може отримати за сумарним рейтингом складає 60 балів. Такий бал, за бажанням студента, може бути зарахованим як оцінка знань без захисту проекту. Сума балів від 36 до 60 є допуском до захисту.

До захисту курсового проекту здобувач освіти готує доповідь (обсягом до 10 хвилин), в якій чітко формулює постановку задачі курсового проекту, пояснює послідовність її виконання. Доповідає про результати роботи, вказує на можливості реального використання курсового проекту.

Захист курсового проекту здійснюється у присутності комісії у складі двох-трьох кваліфікованих викладачів за участю керівника курсового проекту.

При оцінюванні результатів захисту КП здобувач освіти може отримати максимально 40 балів, при цьому враховується:
\begin{itemize}
\item повнота дослідження предметної області;
\item якість порівняння аналогів системи, що розроблюється;
\item вичерпність та однозначність розробленого технічного завдання;
\item використання технологій проектування ПЗ;
\item грамотність написання та оформлення пояснювальної записки відповідно до вимог ЄСПД, ДСТУ~ГОСТ~7.1:2006, ДСТУ~3008:2015;
\item ступінь використання довідкової та технічної літератури, ДСТУ, ГОСТ, методичних посібників ХПТК ОНПУ;
\item вміння грамотно захищати розроблений проект.
\end{itemize}

Студент, який при захисті курсового проекту отримав незадовільну оцінку, допускається, як виняток, до повторного захисту у новий термін, але після позитивного рішення кафедри та дозволу завідувача відділенням.

Студентам, які не захищали курсовий проект з поважної причини, яка документально підтверджена, завідувачем відділення може бути продовжено строк виконання та захисту.
 
\section{Посилання на нормативні документи}

Пояснювальна записка повинна бути виконана у відповідності до стандартів ЄСПД та ДСТУ~3008:2015, що діють на даний час:
\begin{itemize}
\item ДСТУ 3008:2015 Інформація та документація. Звіти у сфері науки і техніки. Структура і правила оформлення.
\item ДСТУ 8302:2015 Інформація та документація. Бібліографічне посилання. Загальні вимоги та правила складання
\item ДСТУ ГОСТ 7.1:2006 Система стандартів з інформації, бібліоте-чної та видавничої справи. Бібліографічний запис. Бібліографічний опис. Загальні вимоги та правила складання
\item ГОСТ 2.301-68 ЕСКД. Форматы.
\item ГОСТ 19.106-78 ЕСПД. Требования к программным документам, вьполненным печатным способом.
\item ГОСТ 19.701-90 ИСО 5807-85. Схемы алгоритмов, программ, данных и систем. Условные обозначения и правила выполнения
\item ДСТУ 3329-96 Інформаційні технології. Система стандартів з баз даних. Концепції та термінологія для концептуальної схеми й інформаційної 

\end{itemize}

