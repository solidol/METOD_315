\chapter{Академічна доброчесність та контроль плагіату} 

\section{Поняття академічної доброчесності та плагіату}

Академічна доброчесність~--- це моральний кодекс та етичні правила цивілізованого наукового та освітнього співтовариства. Поняття <<академічної доброчесності>> включає в себе такі цінності, як запобігання шахрайству, фальшуванню та плагіату; підтримку академічних стандартів; чесність і ретельність у дослідженнях і науковому видавництві

Академічна доброчесність означає, що в процесі навчання чи досліджень, здобувачі освіти, викладачі та науковці керуються, передусім, принципами чесності, чесної праці та навчання. Плагіат, списування, несанкціоноване використання чужих напрацювань є неприйнятним і жодним чином не толеруються в спільноті.

Плагіат~--- навмисне скоєне фізичною особою незаконне використання або розпорядження охоронюваними результатами чужого творчої праці, яке супроводжується доведенням до інших осіб неправдивих відомостей про себе як про дійсний автора\cite{plag1,suya_551}.

Серед здобувач освіти найрозповсюдженішою формою порушення академічної доброчесності~--- нехтування правилами оформлення посилань на інформаційні джерела, які були використані або процитовані в роботі. Так, наприклад, робота може містити інформацію про чужі дослідження або загальну теоретичну базу, але дослівно цитовану з одного із конкретних джерел. Такий блок інформації в роботі може мати посилання, що не дає вичерпної інформації про автора роботи та друковане чи електронне джерело, або в роботі можуть бути відсутні будь-які посилання.

Згідно з Положенням про академічну доброчесність Херсон-ського політехнічного коледжу ОНПУ  (СУЯ~--~П~--~5.51~--~2017) перевірці на академічний плагіат підлягають навчальні  роботи (курсові роботи (проекти), реферати тощо), кваліфікаційні робо-ти здобувачів фахової передвищої освіти та вищої освіти усіх ступенів.  

\section{Критерії оцінювання унікальності роботи}

Перевірці на академічний плагіат підлягають навчальні (курсові роботи, реферати тощо), кваліфікаційні роботи здобувачів вищої освіти усіх ступенів. Перевірка на академічний плагіат здійснюється на етапі представлення матеріалів робіт для розгляду на засіданні кафедри (циклової комісії)\cite{plag1,suya_551}. 

Первинну перевірку роботи проводить виконавець роботи. Результати первинної перевірки документу перед поданням на кафедру або циклову комісію повинні бути надані керівнику роботи (проекту) для ознайомлення. Відповідальність за правдивість наданих даних несе автор роботи.

Для здійснення перевірки автор документу звертається з заявою на ім’я керівника структурного підрозділу, в якій дає згоду на перевірку свого твору та інформує керівника щодо результатів попередньої (самостійної) перевірки на плагіат. 

Роботи що підлягають перевірці на плагіат, надаються авторами в електронному вигляді у представлених форматах: *.doc, *.docx, *.rtf. Матеріали здобувач освітиських робіт в інших форматах до перевірки не приймаються. 

Оцінка якості роботи здобувача освіти та його академічної доброчесності відбувається за наступними показниками, що наведені у таблиці~\ref{tab:unique1}.

\begin{table}[!htbp]
\caption{Показники унікальності роботи здобувача освіти}
\label{tab:unique1}
\centering
{\small
\begin{tabular}{|p{2.5cm}|p{8cm}|}
    \hline
Відсоток унікальності &  Комплексна оцінка роботи\\ \hline
85\%--100\% & Текст вважається оригінальним (дуже висока унікальність), робота допускається до захисту або опублікування. Дана робота може бути оцінена на <<відмінно>> у разі відповідності іншим критеріям\\ \hline
70\%--84\% & Оригінальність тексту середня,
слід пересвідчитись у наявності посилань на
 першоджерела. Дана робота може бути оцінена на <<добре>> у разі відповідності іншим критеріям
\\ \hline
50\%--69\% & Оригінальність тексту задовільна,
слід пересвідчитись у наявності посилань на
першоджерела, робота може бути доопрацьована
та повторної переглянута. Дана робота може бути оцінена на <<задовільно>> у разі відповідності іншим критеріям
\\ \hline
менше 50\% & Оригінальність незадовільна (низька унікальність),
слід пересвідчитись у наявності посилань на
першоджерела, робота відхиляється від
подальшого розгляду та потребує обов'язкового доопрацювання. Здобувач освіти не може бути допущений до попереднього захисту без повторного опрацювання роботи.
\\ \hline

\end{tabular}
}

\end{table}

\section{Результати перевірки та висновок}

Головною ознакою присутності/відсутності академічного плагіату в роботі є індекс унікальності (оригінальності) тексту, який розраховується автоматично рекомендованим до використання програмним засобом і надається у формі згенерованого відповідним програмним засобом звіту. 

На підставі звіту  особа, яка проводить перевірку на академічний плагіат, готує <<Висновок>> (рис.~\ref{fig_plag}).

Для підготовки <<Висновку>> слід керуватись критеріями представленими у таблиці~\ref{tab:unique1} та у зразку висновку (див. рис.~\ref{fig_plag}). 
<<Висновок>> розміщують в конверті проекту (роботи). Здобувачі освіти, їх керівники та випускні  кафедри (циклові комісії) несуть відповідальність за своєчасну перевірку випускних кваліфікаційних робіт на наявність академічного плагіату.  


Під час прийняття остаточного рішення враховується специфіка роботи, що перевіряється на наявність академічного плагіату (галузь знань, спеціальність), вид роботи (дипломний проект (робота), курсовий проект (робота)) та її унікальність. 

Низький відсоток оригінальності робіт здобувачів освіти є підставою щодо прийняття комісією рішення про недопущення до захисту.

Для перевірки тексту пояснювальної записки на плагіат здобувач освіти може використати спеціальне програмне забезпечення. Мета використання такого програмного забезпечення~--- оцінка унікальності роботи, а також пошук першоджерел інформації, яка була запозичена. 

Для самоперевірки можна використати одну з наведених нижче програм:

\begin{itemize}
\item Advego Plagiatus~--- безкоштовна програма для платформи Windows
\item Etxt Антиплагиат~--- безкоштовна програма для платформ Windows, Linux, Mac OS
\end{itemize}


\section{Посилання на джерела та переліки джерел}

Список   використаної   літератури   складається   згідно міжнаціонального   стандарту   ДСТУ~ГОСТ~7.1:2006   <<Система стандартів  з  інформації,  бібліотечної  та  видавничої  справи. Бібліографічний  запис.  Бібліографічний  опис.  Загальні  вимоги  та правила  складання>>,  який  набув  чинності  1  липня  2007~р.  Він  є базовим для системи стандартів, правил, методичних посібників зі складання бібліографічного опису\cite{metodlib001}. 



\subsection*{Вимоги до використання посилань в роботі}

Під час написання курсового проекту здобувач освіти має приділяти увагу своєчасному оформленню посилань на джерела. Особливу увагу необхідно приділяти розділам <<Вступ>>, <<Аналіз предметної області>>,  <<Огляд і аналіз аналогів подібних систем, що вже існують>>, <<Проектування ER-моделі за технічним завданням>>,  <<Вибір та обґрунтування інструментальних засобів для створення сайту>>. Вищезазначені розділи можуть містити значний обсяг теоретичної інформації, що не є інтелектуальною власністю здобувача освіти. Розділ <<Висновки>> також може містити результати чужих досліджень.

Загальна кількість посилань на джерела не повинна бути менше ніж 8 посилань. Бажана кількість посилань для даного курсового проекту 10 та більше. Також необхідно звернути увагу на те, що посилання в тексті мають відповідати тому інформаційному блоку до якого вони відносяться.

До обов'язків здобувача освіти входить:

\begin{itemize}
\item формувати список використаних джерел по мірі виконання курсової роботи (курсового проекту);
\item надавати посилання в тексті роботи у тій кількості, що дасть змогу уникнути двозначних тлумачень тексту роботи та звинувачень здобувача освіти у плагіаті;
\item форматувати список використаних джерел згідно стандарту що діє на території України.
\end{itemize} 

