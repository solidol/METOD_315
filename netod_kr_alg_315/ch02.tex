\chapter{Оформлення пояснювальної записки}

\section{Типографіка пояснювальної записки}

Пояснювальну записку до курсового проекту, як паперовий документ друкують з використанням комп’ютера та принтера на одному боці аркуша білого паперу формату А4 (210 мм х 297 мм) відповідно до ДСТУ~ГОСТ~2.301-68 ДСТУ~3008:2015 \cite{dstu3008}. 

Розмір шрифту для написання заголовків у рядках і колонках таблиць і пояснювальних даних на рисунках і в таблицях встановлює виконавець проекту, але не менше ніж 10~пт.

На  сторінках пояснювальної записки необхідно використовувати  поля  такої  ширини:  верхнє і нижнє~--— не менше ніж 20~мм, ліве~--— не менше ніж 25~мм,  праве~--— не менше ніж 10~мм.

Пояснювальна записка виконується  методом комп’ютерного набору тексту з використанням шрифту гарнітури <<Times New Roman>>, кегль --- 14~пт з полуторним інтервалом.  

З використанням  комп’ютерного способу виконання на сторінці має розташовуватися не більше 40 рядків (відповідно інтервал між рядками – не більше 8 мм).

Помилки, описки та графічні неточності допускається виправляти підчищенням або зафарбовуванням білою фарбою і нанесенням на тому ж місці виправленого зображення від руки. Виправлене повинно бути чорного кольору. Окремі слова, формули, знаки можна вписувати в текст звіту чорним чорнилом, тушшю чи пастою.  Насиченість знаків вписаного тексту має бути наближеною до насиченості знаків надрукованого тексту.

Заголовки   структурних елементів  і розділів слід розташовувати з абзацного відступу і друкувати малими  літерами, починаючи з першої великої літери без крапки в кінці, не підкреслюючи їх. Кожен структурний елемент та розділ слід починати з нової сторінки.

Заголовки структурних елементів пояснювальної записки та заголовки розділів  розміщуються посередині рядка та друкуються великими літерами напівжирним шрифтом без крапки в кінці.   Заголовки підрозділів, пунктів і підпунктів звіту потрібно друкувати з абзацного відступу з великої літери без крапки в кінці. Усі заголовки не мають містити підкреслень, або інших виділень. Перенесення слів у заголовку не допускається.

Розділи та  підрозділи нумерують арабськими цифрами.  Розділи звіту нумерують у межах викладення суті звіту і  позначають арабськими  циф­рами без крапки,  починаючи з цифри «1».  Підрозділи  як складові  частини  розділу  нумерують у  межах кожного  розділу окремо. Номер підрозділу складається з номера відповідного розділу та номера підрозділу,  відокремлених крапкою. Після номера підрозділу крапку не ставлять,  наприклад,  1.1,  1.2 тощо\cite{dstu3008}.


Абзацний відступ повинен бути однаковим впродовж усього тексту звіту і дорівнювати 5 знакам (15~мм). 

Відстань між заголовком і подальшим чи попереднім текстом за комп’ютерного  способу виконання~--- не менше, ніж 2 рядки.  Відстань між основами рядків заголовку, а також між двома заголовками приймають такою, як у тексті.

Не допускається розміщувати назви розділу, підрозділу, пункту, підпункту в нижній частині сторінки, якщо після неї розміщено тільки один рядок тексту.

Сторінки пояснювальної записки  нумеруються арабськими цифрами, додержуючись наскрізної нумерації і впродовж усього тексту. Номер сторінки умерують  наскрізно  арабськими  цифрами,  охоплюючи додатки.  Номер сторінки проставляють праворуч у верхньому куті сторінки без крапки в кінці\cite{dstu3008}.

Оформлювання звіту має забезпечувати його придатність до виготовлення з нього копій 
належної якості.

 

\section{Структура пояснювальної записки}

Пояснювальна записка виконується державною мовою.

Пояснювальна записка умовно поділяється на вступну частину, основну частину, додатки. 

Вступна частина містить титульний аркуш, зміст, скорочення та умовні позначення;

Основна частина містить вступ, змістову частину звіту (суть звіту), висновки та рекомендації, перелік джерел посилання.

Додатки розміщують після основної частини звіту.

Загалом, пояснювальна записка має наступну структуру:

\begin{itemize}
\item лист затвердження;
\item завдання на курсову роботу;
\item зміст;
\item розділи пояснювальної записки;
\item висновки;
\item список використаних джерел;
\item додатки.
\end{itemize}

Структурні елементи <<ЗМІСТ>>, <<ВСТУП>>, <<ВИСНОВКИ>>, <<РЕКОМЕНДАЦІЇ>>, <<СПИСОК ВИКОРИСТАНИХ ДЖЕРЕЛ>> не нумеруються, а їх назви правлять за назви структурних елементів.

Обсяг пояснювальної записки курсового проекту не повинен перебільшувати 25~-–~30 аркушів без врахування лістингу програми. В дану кількість сторінок не включають сторінки, на яких розміщено додатки.

Оформлювальний аркуш титульного листа з темою і підписами, лист завдання  включають до загальної нумерації сторінок звіту, але номер не проставляють. Елементи дати проставляють повно (наприклад, 21.11.2017).  Зразок оформлення титульного аркуша затвердження наводиться у додатку А.

\section{Посилання на нормативні документи}

Пояснювальна записка повинна бути виконана у відповідності до стандартів ЄСПД та ДСТУ~3008:2015, що діють на даний час:
\begin{itemize}
\item ДСТУ 3008:2015 Інформація та документація. Звіти у сфері науки і техніки. Структура і правила оформлення.

\item ГОСТ 2.301-68 ЕСКД. Форматы.
\item ГОСТ 19.106-78 ЕСПД. Требования к программным документам, вьполненным печатным способом.
\item ГОСТ 19.701-90 ИСО 5807-85. Схемы алгоритмов, программ, данных и систем. Условные обозначения и правила выполнения

\end{itemize}


