\chapter{Зміст розділів пояснювальної записки}


\section{Короткий опис змісту курсового проекту}
У змісті послідовно перераховують заголовки структурних елементів: розділів, підрозділів, список використаних джерел, додатків і вказують номери сторінок, з яких вони починаються. 
Зміст оформлюється відповідно до встановленого  зразка.

Зміст пояснювальної записки курсової роботи:

Вступ 

1  Дослідження предметної області 

1.1 Специфікація вимог користувачів підсистеми

1.2 Документи, необхідні для вирішення задачі

2. Постановка задачі

2.1 Специфікація функціональних вимог

2.2 Опис вхідної інформації

2.3 Опис вихідної інформації

3. Проектні та технічні рішення

3.1 Визначення концептуальної моделі

3.2 Вибір та обґрунтування інструментальних засобів для реалізації бази даних

3.3 Побудова реляційної бази даних

3.4 Побудова представлень на основі SQL 

Висновки

Список використаних джерел 

Додаток А ER-діаграми

Додаток Б Структура бази даних

Додаток В Перелік представлень у форматі SQL



\section{Розділ <<Вступ>>}  
       
У розділі <<Вступ>> вміщено огляд змісту пояснювальної записки, який  розташовується як окремий розділ.

Вступ повинен містити загальну характеристику курсового проекту, оцінку сучасного стану розв'язуваної технічної задачі, її актуальність. Слід стисло подати стан проблеми на сучасному етапі, задачі, питання, які розглядаються у проекті.  

Орієнтований обсяг 1--2 с.

%Наприклад:

%Останнім часом спостерігається стрімкий розвиток інформаційних технологій і впровадження їх в багатьох сферах життєдіяльності людини. Неможливість управляти технічними і економічними процесами, що все більш ускладнюються, зумовила в першу чергу впровадження у сферу промисловості, бізнесу, комерції інформаційних систем, які повинні виконувати збір, управління, корегування та розповсюдження інформації усередині організації. Дані є цінним ресурсом, і можуть забезпечувати як повсякденні потреби організації, так і підтримку ухвалення стратегічних рішень. У зв’язку з інтенсивним розвитком мережі Інтернет й переходом до електронного бізнесу та торгівлі, виникає необхідність у якісних, швидких, надійних та функціональних програмних рішеннях для умов, що складаються. При чому дані рішення повинні забезпечувати як належний рівень прозорості взаємодії учасників, так і необхідний ступінь безпечності інформації. Для того, щоб отримати такі рішення, перш за все необхідно правильно спроектувати програмне забезпечення. Методологія проектування інформаційних систем описує процес створення і супроводу систем у вигляді життєвого циклу інформаційної системи, представляючи його як деяку послідовність стадій і процесів, що на них виконуються. Для кожного етапу визначаються склад і послідовність виконуваних робіт, отримані результати, методи і засоби, необхідні для виконання робіт, ролі та відповідальність учасників тощо. Таке формальне описання життєвого циклу інформаційної системи дозволяє спланувати та організувати процес колективної розробки й забезпечити управління цим процесом. Метою даної курсової роботи є проектування та розробка моделі програмного забезпечення за методологією RUP для автоматизації обліку продажів магазином книг комп’ютерної тематики. Досягнення мети роботи здійснюється шляхом вирішення таких задач: виділення предметної області управління, яка підлягає автоматизації; моделювання виділеної предметної області з визначенням етапів, підетапів, процесів і функцій; аналіз інтерфейсу та функціональності готового програмного забезпечення, призначеного для автоматизації виділених процесів; опрацювання специфікацій вимог до програмного забезпечення, що розробляється; розроблення програмного забезпечення для автоматизації вирішення комплексу задач. Під час  розробки програмного забезпечення були використані такі технології: StarUml та Microsoft Visio. Програмний продукт може бути використаний в організаціях, які займаються роздрібною торгівлею комп’ютерних книг для автоматизації продажу та формування облікової звітності. 

\section{Розділ <<Дослідження предметної області>>}

У розділі <<Дослідження предметної області>> необхідно описати  підрозділи <<Специфікації вимог користувачів підсистеми>> та <<Документи, необхідні для вирішення задачі>>.

\subsection*{Підрозділ <<Специфікації вимог користувачів підсистеми>>}
У підрозділі <<Специфікації вимог користувачів підсистеми> наводять аналіз та опис предметної області, визначають вимоги та функції користувачів, що спрямовані на досягнення встановлених цілей.
 Рекомендовано розкрити наступні питання:
 
\begin{itemize}
\item аналіз предметної області, тобто надається характеристика організації (підприємства, підрозділу, закладу тощо), для якої буде розроблена дана підсистема та сфери її діяльності;
\item визначення  сфери  застосування  інформаційної  підсистеми  як  у  теперішньому  часі,  так  і  в майбутньому;
\item опис організаційної структури підприємства; 
\item опис процесів, які мають бути автоматизовані;
\item опис вимог, яким повинна задовольняти система;
\item опис функціональних обов’язків працівників, які будуть користувачами підсистеми (якщо автоматизується робоче місце фахівця);
\item основні терміни та визначення, притаманні висвітлюваній області;
\item класифікацію інформації, яка має оброблятися розробленою інформаційною  підсистемою.
\end{itemize}


Орієнтований обсяг 2--3 с.



\subsection*{Підрозділ <<Документи, необхідні для вирішення задачі>>}
У підрозділі <<Документи, необхідні для вирішення задачі>> необхідно навести перелік первісних документів, що циркулюють на об’єкті автоматизації та описати їх, можливо, надати їх форми.
	
Зміст документів є загальним для всіх видів автоматизованих систем та, при необхідності, може доповнюватися розробником в залежності від особливостей створеної автоматизованої системи. Допускається включення додаткових  відомостей, що можуть бути розміщені у додатках.
	

Орієнтований обсяг 2--3 с.



\section{Розділ <<Постановка задачі>>}

У розділі <<Постановка задачі>> необхідно описати наступні підрозділи:
\begin{itemize}
\item Специфікація функціональних вимог;
\item Опис вхідної інформації;
\item Опис вихідної інформації.
\end{itemize}

\subsection*{Підрозділ <<Специфікація функціональних вимог>>}

У підрозділі <<Специфікація функціональних вимог>> необхідно навести наступну інформацію:
\begin{itemize}
\item опис структури об’єктів автоматизації та перелік показників, що характеризують їх стан, тобто навести перелік класифікованих даних із зазначенням їх параметрів та критеріїв існування/вибору;
\item опис можливостей та функцій, які має виконувати готова база даних;
\item опис інструментів для доступу та адміністрування СУБД;
\item опис представлень які мають бути створені, їх призначення та структура;
\item необхідні вимоги до технічних параметрів сервера баз даних та типу обраної програмної платформи (операційна система та СУБД).
\end{itemize}

Орієнтований обсяг 2--3 с.


\subsection*{Підрозділ <<Опис вхідної інформації>>}
Підрозділ <<Опис вхідної інформації>> містить наступну інформацію:
\begin{itemize}
\item перелік та опис вхідних повідомлень;
\item перелік та опис структурних одиниць інформації вхідних повідомлень або посилання на документи, які містять ці дані.
В описі  кожного вхідного повідомлення  вказують:
\item ідентифікатор;
\item форму представлення повідомлення та частоту надходження.
\end{itemize}
В описі  кожної структурної одиниці інформації вхідних повідомлень слід наводити:
\begin{itemize}
\item найменування;
\item необхідну точність її числового значення (при необхідності);
\item джерело інформації (документ, відеограма, пристрій, кодограма, інформаційна база на машинних носіях і т.ін.);
\item ідентифікатор джерела інформації.
\end{itemize}

Орієнтований обсяг 1--2 с.

\subsection*{Підрозділ <<Опис вихідної інформації>>}
У підрозділі <<Опис вихідної інформації>> необхідно необхідно навести наступну інформацію:
\begin{itemize}
\item перелік та опис вихідних повідомлень;
\item перелік та опис структурних одиниць інформації вихідних повідомлень: показників, реквізитів їх сукупностей, сигналів управління, які мають самостійне змістовне значення або посилання на документи, що містять ці дані.
\end{itemize}
В описі кожного вихідного повідомлення необхідно вказувати:
\begin{itemize}
\item ідентифікатор;
\item форму представлення повідомлення (документ, відеограма, сигнал керування) та вимоги до неї;
\item періодичність видачі;
\item строки видачі;
\item одержувачів інформації та її призначення.
\end{itemize}
Склад опису допускається доповнювати в залежності від виду та особливостей повідомлення. 

В описі кожної структурної одиниці інформації наводять:
\begin{itemize}
\item найменування;
\item ідентифікатор вихідного повідомлення, яке містить структурну одиницю інформації;
\item вимоги до точності  обчислень (при необхідності).
\end{itemize}

Орієнтований обсяг 1--2 с.


\section{Розділ <<Проектні та технічні рішення>>}

У розділі <<Проектні та технічні рішення>> необхідно описати наступні підрозділи:
\begin{itemize}
\item Визначення концептуальної моделі;
\item Вибір та обґрунтування інструментальних засобів для реалізації бази даних.
\item Побудова реляційної бази даних;
\item Побудова представлень на основі SQL.
\end{itemize}

\subsection*{Підрозділ <<Визначення концептуальної моделі>>}
У підрозділі <<Визначення концептуальної моделі>> необхідно описати перший рівень проектування інформаційної підсистеми, на якому  розробляється концептуальна модель даних. Ці моделі частіше за все класифікують як об'єктні. В якості засобів моделювання найчастіше обирають семантичне  моделювання за допомогою ER-діаграм. Концептуальний проект є обґрунтуванням обраних  об’єктних множин та зв'язків між ними.

Концептуальне (інфологічне) проектування~--- побудова семантичної моделі предметної області, тобто інформаційної моделі найбільш високого рівня абстракції. Конкретний вид і зміст концептуальної моделі бази даних визначається обраним для цього формальним апаратом. 

При побудові інфологічних моделей рекомендовано використовувати  мову ER-діаграмм (Entity-Relationship, або сутність-зв'язок), де  сутності зображуються поміченими прямокутниками, асоціації~--- поміченими ромбами або шестикутниками, атрибути~--- поміченими овалами (первинний ключ підкреслюють), а  зв’язки   між ними~--- ненаправленими ребрами, над якими може проставлятися ступінь зв’язку (1:1,~1:N або ж M:N ) і необхідне пояснення (див.~рис.~\ref{fig_er1}, рис.~\ref{fig_er2}, рис.~\ref{fig_er3}).


\begin{figure}[ht]
\centering
\includegraphics[scale=0.5]{er1.png}
\caption{Діаграми зв'язків 1:1 з обов'язковим класом належності обох сутностей}
\label{fig_er1}
\end{figure}


\begin{figure}[ht]
\centering
\includegraphics[scale=0.5]{er2.png}
\caption{Діаграми зв'язків 1:N з необов'язковим класом належності однієї сутності}
\label{fig_er2}
\end{figure}


\begin{figure}[ht]
\centering
\includegraphics[scale=0.5]{er3.png}
\caption{Діаграми зв'язків M:N з необов'язковим класом належності однієї сутності}
\label{fig_er3}
\end{figure}




У цьому підрозділі наводяться відомості про інформаційні об’єкти та їх властивості. 

При виборі інформаційних об’єктів необхідно реалізувати наступні дії:
\begin{itemize}
\item розбити дані, що мають зберігатися у базі даних на таблиці (див. приклад 8); 
\item присвоїти кожній таблиці унікальне ім’я;
\item визначити найбільш корисні характеристики (з точки зору користувача);  
\item присвоїти обраним характеристикам імена.
\end{itemize}

Етап концептуального проектування виконується в декілька етапів, із поступовим уточненням усіх характеристик майбутньої бази даних. Цей етап вважається найважливішим, оскільки помилки, допущені на цьому етапі, виявляються надалі в некоректній або незручній логічній структурі бази даних, у надмірності даних, і як наслідок, у поганій фізичній організації збереження даних, у втраті продуктивності, у витратах на перепроектування структур даних і прикладних програм у складі інформаційної системи.

Орієнтований обсяг 3--5 с.

\subsection*{Підрозділ <<Вибір та обґрунтування інструментальних засобів для реалізації бази даних>>}
У підрозділі <<Вибір та обґрунтування інструментальних засобів для реалізації бази даних>> необхідно описати сучасні багатокористувацькі СУБД с підтримкою мережевих технологій, на базі яких можливо створити web-застосування.

Серед критеріїв, що будуть розглянуті для різних СУБД, повинні бути наступні:
\begin{itemize}
\item можливість розмежування користувачів та адміністраторів СУБД; 
\item можливість використання збережених процедур та представлень у базі даних;
\item максимальні об'єми даних, що може зберігати одне поле, один запис, одна таблиця, одна база даних;  
\item апаратні вимоги до серверу баз даних.
\end{itemize}

Орієнтований обсяг: 1--2 сторінки.

Також необхідно дати характеристику сучасних засобів для адміністрування наданих вище СУБД. Серед критеріїв, що будуть розглянуті, мають бути наступні:
\begin{itemize}
\item можливість паралельної роботи з кількома базами даних; 
\item можливість створення дампу (копії) бази в різних форматах та максимальні об'єми таких копій;
\item можливість відновлення обраної бази із заздалегідь збереженого дампу;  
\item наявність візуальних інструментів проектування БД;
\item тип інтерфейсу: web-застосування або візуальне застосування.
\end{itemize}

Орієнтований обсяг: 1--2 сторінки.

Порівняльні характеристики необхідно подати у вигляді таблиць, де колонками мають бути СУБД або інструмент адміністрування, а рядками будуть критерії. Після кожної таблиці необхідно надати висновок з обґрунтуванням вибору програмного забезпечення виконання даної роботи. 

\subsection*{Підрозділ <<Побудова реляційної бази даних>>}
У підрозділі <<Побудова реляційної бази даних>> виявляються зв’язки між інформаційними об’єктами та типи цих зв’язків. Подаються у вигляді таблиці. 


Логічна структура реляційної бази даних визначається сукупністю логічно взаємозалежних реляційних таблиць. Кожна реляційна таблиця має структуру, обумовлену реквізитним складом одного з інформаційних об'єктів отриманої інфологічної моделі. Логічні зв'язки відповідають структурним зв'язкам між об'єктами. 

Рекомендована кількість полів від 4 до 10. Обов’язково потрібно визначити хоча б одну підпорядковану таблицю.  Така обмеженість у кількості полів та таблиць обумовлена обсягами курсової роботи і може бути перевищена на вимогу виконавця проекту. У якості полів, що забезпечують структурні зв’язки, вибирають  первинні (для головних таблиць) та вторинні(для підпорядкованих) індекси (ключі). Рекомендована кількість таблиць~--- від 4 до 6, але не менше 3-х. Може бути і більше, якщо цього потребує виконання завдання, або ж проект відображає складні взаємозв’язки між таблицями.

Рекомендовано такий підхід при переході від моделі <<сутність-зв'язок>> до  реляційної бази даних:
\begin{itemize}
\item відношення 1:1 перетворюють шляхом переміщення ключа одного з об'єктів як додаткового атрибута в таблиці другого об'єкта; 
\item у відношенні 1:N в таблицю, що описує об'єкт, потужність  якого дорівнює "багато", включається стовпець, який відповідає ключу об'єкта, а для об’єкта, потужність якого дорівнює <<один>>, цей стовпець буде зовнішнім ключем; 
\item для перетворення відношення М:N створюють три таблиці~--- по одній для кожного об'єкта і перетин, який містить ключі двох інших таблиць. 
\end{itemize}
У процесі нормалізації атрибути групуються в таблиці, що представляють об'єкти та їх взаємозв'язок. 

Введення нормалізації відносин при розробці концептуальної моделі даних забезпечує її працездатність. Ненормалізована модель може викликати певні труднощі реалізації прикладних програм, які потім автоматизують різні процеси у базах даних.

Орієнтований обсяг: 2--5 сторінок.
 
\subsection*{Підрозділ <<Побудова представлень на основі SQL>>}
У підрозділі <<Побудова представлень на основі SQL>> необхідно описати процес створення представлень на основі одної або кількох таблиць, а також обґрунтувати необхідність використання представлення у конкретному випадку.

В цілому необхідність використання представлень обґрунтовується спрощенням доступу до даних, що зведені з кількох таблиць. 

Орієнтований обсяг: 2--5 сторінок.

\section{Розділ <<Висновки>>} 
	
	
У висновках, що розташовані окремим структурним елементом, тобто як  <<Висновки>>, студент повинен навести  стислий перелік отриманих результатів, їх оцінку відповідно обраній темі, коротку характеристику розробленої моделі системи, напрямок та можливості вдосконалення даної роботи. У цьому структурному елементі відображають також  відповідність вимогам завдання на курсову роботу.

У висновках наводиться стисла викладка показників, отриманих при розробці задачі; вказуються напрями подальшої роботи.

У висновках студент вказує, які завдання розв’язані ним у процесі проектування, та які навички та вміння були вдосконалені (отримані) під час виконання курсової роботи. 

Структурний елемент <<Список використаних джерел>> містить перелік літератури та інші джерела, які використовувалась для виконання курсової роботи. 

\section{Додатки}
\subsection*{Додаток А <<ER-діаграми>>}
У додатку А <<ER-діаграми>> розміщують усі ER-діаграми, що були побудовані під час проектування бази даних. 

Орієнтований обсяг: 1--2 сторінки.

\subsection*{Додаток Б <<Структура бази даних>>}
У додатку Б <<Структура бази даних>> розміщують структуру готової бази даних. Даний графічний матеріал подається у якості знімку екрану, якщо інструмент адміністрування СУБД надає такі можливості, або виконується у графічному редакторі. 

Орієнтований обсяг 1--2 сторінки.

\subsection*{Додаток В <<Перелік представлень у форматі SQL>>}
У додатку В <<Перелік представлень у форматі SQL>> розміщують перелік представлень та їх SQL-код. SQL-код має бути відформатованим для зручного читання.

Орієнтований обсяг: 1--3 сторінки.

